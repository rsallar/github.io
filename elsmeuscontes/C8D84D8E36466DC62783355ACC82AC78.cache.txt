[
"Fa molt de temps hi havia una noia molt bonica.La seva mare li havia fet una capa vermella i la noia la portava tant sovint que tothom li deia la Caputxeta vermella.\r\n\r\nUn dia, la seva mare li va demanar que portés uns pastissos a la seva àvia que vivia a l'altra banda del bosc, recomanant-li que no s' entretingués pel camí, doncs creuar el bosc era molt perillós, ja que sempre anava rondant per allà el llop.\r\n\r\nLa Caputxeta va recollir el cistell amb els pastissos i es va posar en camí. la nena havia de travessar el bosc per a arribar a casa de l'àvia, però no li feia por perquè allà sempre trobava molts amics: els ocells, els esquirols, ...\r\n\r\nDe sobte, va veure el llop, que era enorme, davant seu.\r\n\r\n- On vas, nena? - li va preguntar el llop amb la seva veu ronca.\r\n\r\n- A casa de l'àvia - li va dir la Caputxeta.\r\n\r\n- No és lluny ... - va pensar el llop per a ell mateix, girant-se.\r\n\r\nLa Caputxeta va deixar el seu cistell a l' herba i es va entretenir agafant flors : - El llop se n' ha anat - va pensar -, no tinc res a témer. L'àvia es posarà molt contenta quan li porti un bonic ram de flors a més dels pastissos.\r\n\r\nMentrestant, el llop se'n va anar a casa de l'àvia, va trucar suaument la porta i la velleta li va obrir pensant que era la Caputxeta.\r\n\r\nEl llop va devorar a l'àvia i es va posar la gorra rosa de la malaurada, es fa ficar al llit i va tancar els ulls. No va haver d'esperar gaire, perquè la Caputxeta va arribar de seguida, tota contenta.\r\n\r\nLa nena es va apropar al llit i va veure que la seva àvia estava molt canviada.\r\n\r\n- Àvia, àvia, quins ulls més grans que tens!\r\n\r\n- Són per a veure't millor - va dir el llop tractant d' imitar la veu de l' àvia\r\n\r\n- Àvia, àvia, quines orelles més grans que tens!\r\n\r\n- Són per sentir-te millor - va seguir dient el llop.\r\n\r\n- Àvia, àvia, quines dents més grosses que tens!\r\n\r\n- Són per a ... menjar-te millor! - i dient això, el llop malvat es va llançar sobre la Caputxeta i la va devorar, el mateix que havia fet amb l'àvia\r\n\r\nMentrestant, un caçador que havia vist com el llop entrava a casa de l'àvia, i creient-ne endevinar les males intencions, va decidir donar una ullada per a veure si tot hi anava bé. Va demanar ajut a un segador i tots dos junts arribaren al lloc. Van veure que la porta de la casa estava oberta i el llop tombat al llit, dormint de tant tip com estava.\r\n\r\nEl caçador tragué el seu ganivet i va obrir el ventre del llop. L' àvia i la Caputxeta estaven allà, vives!\r\n\r\nPer a castigar al llop malvat, el caçador li va omplir el ventre de pedres i després el va tornar a tancar. Quan el llop va despertar del seu son, va sentir moltíssima set i es va dirigir a un estany pròxim per beure. Com que les pedres pesaven molt, va caure a l'estany de cop i es va ofegar.\r\n\r\nLa Caputxeta i la seva àvia no van patir més que un gran espant, però la Caputxeta havia après la lliçó. Va prometre a la seva àvia no parlar amb cap desconegut que trobés pel camí. D'ara endavant, seguiria les recomanacions de la seva àvia i de la seva mare.",
"Hi havia una vegada una Rateta que cada dia escombrava l’escaleta i un dia es va trobar un dinaret.\r\n\r\n-Oh, quina sort que he tingut!! I què en podria fer? Si em compro atmetlletes em cauran les dentetes. I si em compro un llacet per la cueta. Sí, sí, em compraré un llacet ben bonic per posar-me’l a la cueta!!\r\n\r\nI així ho va fer.\r\n\r\nVa anar a casa la senyora conilla i es estar mirant molts llacets. Al final es va decidir per un llaç de satí de color rosa.\r\n\r\n-Sí aquest si que m’agrada! Seré l'enveja del barri, segur que tothom em mirarà - pensava la rateta -Ui, no me l’emboliqui que me l'emporto posat!\r\n\r\nEs va posar a davant de casa seva per lluir el llacet. I així estava quan va passar el Senyor Ànec, que veient-la tan bonica li va dir:\r\n\r\n-Ai rateta, rateta, tu que n’ets tan boniqueta no et voldries casar amb mi, jo que sóc tan bon fadrí?\r\n\r\n-Ai, no ho sé pas. A veure quina veu fas?\r\n\r\n-Quac, quac, quac!!\r\n\r\n-Ui, que m'eixordes. No et vull per marit.\r\n\r\nTambé va passar un gall amb les amb les plomes estarrufades que li va dir:\r\n\r\n-Rateta, Rateta, tu que n’ets tan boniqueta, no et voldries casar amb mi, jo que sóc tan bon fadrí?\r\n\r\n-Ai no ho sé pas. A veure quina veu fas?\r\n\r\n-Kikirikí, kikirikí !!!\r\n\r\n-Ui, no, quin xivarri no et vull per marit.\r\n\r\nI el gall se’n va anar amb el cap cot. Després va passar un gosset i li va passar el mateix.\r\n\r\nAl cap d’una estona va passar un burret que al veure la rateta tan bonica no es va poder estar de dir-li:\r\n\r\n-Rateta, rateta, tu que n’ets tan boniqueta, no et voldries casar amb mi, jo que sóc tan bon fadrí.\r\n\r\nI la rateta, fent-se pregar li va dir:\r\n\r\n-Ai no ho sé pas,a veure quina veu fas?\r\n\r\n-Iiiiaaaa, iiiiiaaaaaa!!!\r\n\r\n-Fuig, fuig, que m’eixordes!!\r\n\r\nQuan la Rateta ja començava a pensar que mai no trobaria ningú que li fes el pes va passar un gatet que li va dir:\r\n\r\n-Miau Rateta, tu que n’ets tan boniqueta, no et voldries casar amb mi, jo que sóc tan bon fadrí?\r\n\r\nI la Rateta, fent-se l’estreta:\r\n\r\n-Ai no ho sé pas. A veure quina veu fas?\r\n\r\n-Miauu, miauuu!\r\n\r\n-Sí, amb tu sí que em vull casar!\r\n\r\n-Miauu, miauuu !!!\r\n\r\nI així ho van fer. Ven aviat es van casar i tothom hi va ser convidat.\r\n\r\nAquell dia tothom li deia a la rateta:\r\n\r\n-Ves amb compte amb aquest gat!\r\n\r\n-Vigila que quan estiguis despistada no et clavi queixalada!!\r\n\r\nI la Rateta reia per sota el nas perquè només ella i el seu maridet sabien el secret: que aquest gat era vegetarià i no menjava rates !!!\r\n\r\nI vet aquí un gos i vet aquí un gat que aquest conte ja s’ha acabat."]